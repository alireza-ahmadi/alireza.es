+++
slug = "about"
title = "درباره‌من"

+++
من علیرضا احمدی هستم، یک توسعه‌دهنده نرم‌افزار که به برنامه‌نویسی، اقتصاد، سیاست و غذا عشق می‌ورزه. به صورت کلی آرامش رو به هیاهو، سکوت رو به صحبت‌کردن، تنهایی رو به بودن در جمع، برد رو به باخت، ریسک رو به احتیاط، صبر رو به عجله، تغییر رو به سکون، مطالعه رو به رفتن‌به‌پارک، تایپ‌کردن رو به نوشتن‌با‌ خودکار، چت‌متنی رو به تماس‌تلفنی، موسیقی‌سنتی رو به موسیقی‌مدرن، سادگی رو به پیچیدگی، برج رو به خونه‌باغ، مرکز‌شهر رو به حومه‌شهر، حومه‌شهر رو به روستا، ببر رو به خرگوش، برنامه‌نویسی وب رو به برنامه‌نویسی موبایل، توسعه بک‌اند رو به فرانت‌اند، توییتر رو به فیس‌بوک، اتم رو به سابلایم، فدورا رو به اوبونتو، گنوم رو به KDE، گالپ رو به گرانت، چلسی رو به بارسلونا، موکا رو به لاته، ترشی رو به شیرینی، آینده رو به گذشته و خیلی چیزای دیگه رو به خیلی چیزای دیگه ترجیح میدم.

برنامه‌نویسی رو از حدود ۸ سال پیش و با VB.NET شروع کردم، توی چند ماه از برنامه‌نویسی دسکتاپ به سمت وب رفتم و از اون زمان تا به حال اصلی‌ترین حوزه‌ی فعالیتم وب بوده. توی سه سال اخیر و بعد از اتمام دبیرستان، علاوه بر تحصیل در دانشگاه آزاد تهران شمال در رشته‌ای که بهش مهندسی نرم‌افزار گفته میشه توی چند تا شرکت توی موقعیت‌های شغلی مختلف من جمله فرانت‌اند دولوپر/ بک‌اند دولوپر/ مدیر توسعه اپلیکیشن‌های تلفن‌همراه و ... مشغول بودم، علاوه بر این به صورت موازی در گندم، که حدود دو سال پیش با دو نفر از بهترین دوستانم تاسیسش کردیم، فعالیت می‌کردم.

در حال حاضر به لحاظ عمومی، عنوان شغلی بیکار رو یدک می‌کشم چون بعد از خروجم از مجموعه گندم تصمیم گرفتم که وقتم رو برای مدت زمان محدودی صرف یک برنامه خاص بکنم، در نتیجه در حال حاضر عمده زمانم در طول روز به توسعه پروژه‌های شخصی و ارائه مشاوره به صورت محدود به چند شرکت و فرد می‌گذره و در صورتی که بتونم وقت آزاد پیدا کنم، به تولید محتوا برای این بلاگ و یا [توییت‌کردن](https://twitter.com/alireza94) مشغول میشم.

در صورتی که تمایل دارید در مورد حوزه فعالیت و سوابق کاری من بیشتر بدونید، بهترین روش مراجعه به پروفایل‌های [لینکداین](https://ir.linkedin.com/in/alirezaahmadi) یا [گیت‌هاب](https://github.com/alireza-ahmadi/) من هستش. در صورتی هم که به هر نحوی می تونستم بهتون کمکی بکنم یا پیشنهادی در مورد خودم و یا وبلاگم داشتید می‌تونید به راحتی به من [ایمیل](mailto:info@alireza.es) بزنید.
